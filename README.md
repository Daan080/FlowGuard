# FlowGuard
*De bureau-tool die helpt om een efficiënte en gezonde workflow te onderhouden.* 

*Projectteam: Daan Dobbelaere; Jasper Dekeyser*

23/09/2024 - 08/01/2025

## Samenvatting
Op de werkvloer van tegenwoordig is er te veel stress en werkdruk, waarvan wij denken dat ze te vermijden zijn. Onnodige stress en werkdruk kan leiden tot mentale en onrechtstreeks fysieke zorgen en in extreme gevallen tot burn-outs. 

Uit meerdere literatuuronderzoeken en interviews met relevante participanten blijkt dat dit grotendeels ligt aan het feit dat men tegenwoordig constant bereikbaar is via de gsm en computer, maar ook dat er niet genoeg rekening gehouden wordt met elkaar. Dit laatste is vaak een gevolg van slechte communicatie of gaat over zaken die moeilijk te communiceren zijn, zoals stress.

In het zoeken naar een oplossing werden naast de literatuuronderoeken en interviews ook andere ontwerpmethodes gebruikt om de diepe oorzaken te zoeken en tot een concrete oplossing te komen.

De oplossing dat we in dit dossier voorstellen is een product dat helpt om een gezonde balans te houden tussen werken en pauzes, en deze pauzes op fysisch niveau kan helpen verbeteren. Daarnaast kan het zorgen voor complete focus, zonder afleiding van de omgeving. Dit door het wegfilteren van onnodige meldingen en onnodige onderbrekingen door collega’s.
Het product geeft een gevoel van voldoening  die men tegenwoordig zoekt op een werkdag. 

## Introductie
Volgens Riziv (Rijksinstituut voor ziekte- en invaliditeitsverzekering) zijn 36,44% van de mensen in invaliditeit op 31 december 2021 arbeidsongeschikt door een psychische stoornissen en 66,39% daarvan door een depressie of een burn-out. De werkdruk en stress tijdens de job spelen hier een grote rol in, maar ook de constante bereikbaarheid via mail, berichten, sociale media, op de werkvloer, etc. zorgen voor een daling in werkefficiëntie met als gevolg een stijging in stress en werkdruk. Stress en werkdruk die te vermijden zijn…

Eerder dit jaar kozen we tussen verschillende design-challenges en hieruit kwam onze challenge voort, namelijk stress, werkdruk en fysieke beweging verbeteren bij werknemers die dagelijks aan een bureau werken in een kantooromgeving. Het is de bedoeling dat ons product deze problemen oplossen door regelmatig pauzes aan te raden, de werkstatus te communiceren met collega’s en appreciatie te creëren voor het geleverde werk.

Dit is een alledaags probleem en komt voor bij meerdere doelgroepen, denk bijvoorbeeld aan studenten. Om ons probleem te begrenzen en onze oplossing zo gebruiksgericht te kunnen ontwerpen, is eerst gekozen voor de doelgroep kantoormedewerkers die dagelijks het merendeel van de dag aan een bureau werken. Als we een oplossing kunnen bieden voor deze doelgroep, kan verder gekeken worden naar andere doelgroepen met een gelijkaardig probleem.


Bronnen:
Langdurige arbeidsongeschiktheid: Hoeveel langdurige burn-outs en depressies? Hoeveel kost dat aan uitkeringen?  | RIZIV. (z.d.). https://www.riziv.fgov.be/nl/statistieken/statistieken-uitkeringen/langdurige-arbeidsongeschiktheid-hoeveel-langdurige-burn-outs-en-depressies-hoeveel-kost-dat-aan-uitkeringen#Een_toename_van_46%_van_langdurige_burn-outs_en_depressies_in%C2%A05%C2%A0jaar

## Methodologie
Voor dit project maakten we gebruik van onderstaande ontwerpmethode, deze is gebaseerd op de "quadriple diamond".

![Mainmethods et all _ BB](https://github.com/user-attachments/assets/08afe971-c23a-49a9-9bfc-0b0bcaf553a1)


Het eerste semester vervulden we de Discover en Define fase, oftewel de eerste "diamond". Er werd in discovery vooral gefocust op het onderzoeken van je probleem en het afbakenen van de doelgroep, waarna een concept kon worden gemaakt om het probleem en oplossingsmogelijkheid te pitchen. Toen het concept werd gekozen, is in de definition fase vooral gefocust op het concept valideren en kijken of alles van de discovery goed is geanalyseerd.

## Discovery

### Doelstellingen
De doelstelling van de discoveryfase was vooral het probleem begrijpen en omvatten. De eerste manier om dit doel te bereiken was om van het probleem, namelijk stress en werkdruk, terug te bouwen naar de oorzaak. Een tweede methode was om de omvang van het probleem te begrijpen en kijken hoe dit probleem kan worden vastgesteld.
### Materiaal & methoden
Alvorens methoden en doelstellingen werden vastgelegd, werd eerst gekeken wat men persoonlijk wist van dit probleem. Hiervoor werd een SOTA-schema ingevuld (zie bijlagen). Nu kon de doelstelling worden opgesteld en de juiste methodes worden gekozen. Voor deze fase werden twee methoden gebruikt, namelijk een user interview en een liturature review. Bij het eerste onderzoek werd gekeken naar de grootte en omvang van het probleem, hoe de stress gemeten kan worden en in welke mate de kantooromgeving de fysieke gezondheid beïnvloedt. Omdat deze vragen allemaal objectieve, concrete antwoorden hebben, werd hiervoor een liturature revieuw gebruikt. Bij het tweede onderzoek werd teruggegaan naar de oorzaak van de stress en werkdruk. Omdat iedereen dit anders kan ervaren en diep moet worden geprobed werd hier geopteerd voor een user interview. Voor beide onderzoeken is er enkel een laptop nodig.
### Resultaten
De liturature review werd uitgevoerd doorheen de volledige discoveryfase en werd uitgevoerd aan de hand van een protocol en rapport (zie bijlage). De belangrijkste zaken die hieruit kunnen worden afgeleid zijn ten eerste de **methode om stress te meten**: om de stress goedkoop, maar toch zo correct mogelijk te meten, zou er best gebruik gemaakt worden van hartslagmeting mogelijks gecombineerd met galvanische huidrespons. De hartslagmeter kan zonder persoonlijke aanpassing toch een accuraat beeld van de stress weergeven. Het werkt namelijk op basis van hartslagvariabiliteit en niet op de hartslagwaarde zelf, zo vormen mensen die van nature een hoge hartslag hebben geen probleem. Ten tweede blijkt dat **het probleem groter is dan eerst gedacht**. Niet alleen in de kantooromgeving, maar ook bij veel andere jobs en zelfs studenten is dit probleem aanwezig. Dit zijn doelgroepen die met behulp van kleine aanpassingen aan het eindproduct hier misschien ook gebruik van kunnen maken. Om het product tot stand te brengen zal de doelgroep echter beperkt blijven tot kantoorjobs. Er is ook **weinig fysieke beweging** in de context van het ondervonden probleem. Dit kan mede een oorzaak zijn van het gevolg en zal daarom nog verder moeten worden bekeken in de user interviews. Deze interviews zullen ook moeten helpen om de derde ondervinding van de liturature review meer te kunnen kaderen: **welke factoren spelen allemaal een rol in deze stress en werkdruk?** Er kwamen meerdere mogelijkheden aan bod: omgeving, kwaliteit van werken, organisatie, werkhoeveelheid, ... Als laatste werd duidelijk dat de **sociale media en technologie** ook grote parten speelt in de stress en werkdruk. De afleiding is te groot en heeft een negatief effect op de productiviteit, stress, werkdruk en de mentale gezondheid.
> “Ons brein is nog altijd niet goed bestand tegen Whatsapp, e-mail en Zoom.”

Bij de tweede methode, namelijk user interviews werden een 3-tal respondenten ondervraagt en is gebruik gemaakt van diep proben om de oorzaak van het probleem te achterhalen en de onduidelijkheden die werden gevonden in de liturature review meer te kunnen vatten. De interviews werden uitgevoerd en samengevat aan de hand van een protocol en rapport (zie bijlagen) . Alle respondenten zijn het eens over het feit dat het tegenwoordig **moeilijker is om lange tijd aan een stuk te concentreren**. Dit door meldingen van gsm's maar ook door collega's die storen, of andere afleidende zaken. Er wordt verder nog vermeld dat het belangrijk is om **voldoening te halen uit je job** en dat je elke dag zonder tegenzin naar je werk zou moeten vertrekken. Dit is niet altijd het geval. Wat ook aangehaald werd als oorzaak van stress en werkdruk is de **communicatie**. Hier worden soms problemen bij ondervonden die vaak onnodig zijn. Dit kan gaan van frustraties die je niet kan uiten tot persoonlijke zaken waarbij je je niet comfortabel voelt om het uit te spreken of hulp te vragen. De fysieke beweging aan de bureau's werd niet zozeer gemist, omdat men dit makkelijk inhaald buiten het werk, maar **pauzes** daarintegen zijn zeker nog aan verbetering toe. Er wordt niet genoeg gestimuleerd tot pauze nemen, ook al kan dit de productiviteit verhogen.

### Conclusies & implicaties
De grootste problemen op de moderne werkvloer zijn de communicatie, afleiding, onderappreciatie en weinig fysieke beweging/pauzes. Het feit dat men vandaag de dag constant bereikbaar moet zijn, zorgt voor constante onderbreking tijdens het werken. Deze nieuwe vormen van communicatie zorgen ook dat er minder vlotte en duidelijke communciatie is tussen collega's, waardoor kleine problemen ontstaan die uitgroeien tot grotere, vermijdbare problemen. Hieruit volgt dat het product moet kunnen communiceren en empathie opwekken. Dit is belangrijk voor de groepsfeer en de werkefficiëntie. Het onderdeel werkefficiëntie is zeker een hoofdzaak en staat verbonden met de andere deelproblemen: het product moet kunnen aangeven wanneer iemand geconcentreerd en gefocust bezig is om onnodige afleiding te beperken of zelfs vermijden. Hierdoor is meer werk gedaan en zal de werkdruk en thuiswerk verminderen. Een ander belangrijk aspect is de stress, aangezien dit moeilijk blijkt te zien en moeilijk valt te communiceren. Er is nood aan stressmeting en stressreductie, mogelijks door pauzes of andere rustmomenten.
<br>
Een extra toevoeging zou kunnen zijn om te zorgen dat de gebruiker meer voldoening heeft na een werkdag. Dit gepaard met aansporing tot meer fysieke beweging en de eerder vermelde zaken zou het product veel mogelijkheden bieden om de werkvloer aangenamer en minder stressvol te  maken. <ins> Om al deze zaken nog eens duidelijker te kaderen en eens na te denken over de requirements, werd een innovatrix ingevuld (bijlagen) </ins>
Hierna kon een correct en innovatief eerste concept opgesteld worden.
<br>
<br>
![image](https://github.com/user-attachments/assets/302374ed-6327-4e6e-b250-b6847aa13ab9)


### Requirements

|ID| Design Requirement | Bron | Datum |
| -------- | :--- | :---: | :---: |
| *Groep 1* | *Werkefficiëntie* |  |  |
| 1.1 | Er moeten pauzes aangeraden worden |  | 17/10/2024 |
| 1.2 | Er moet tijdens pauzes beweging aangeraden worden |  | 17/10/2024 |
| 1.3 | Onnodige meldingen moeten weggefilterd worden |  | 27/10/2024 |
| 1.4 | Werktijd en pauzetijd moeten duidelijk gescheiden worden |  | 27/10/2024 |
| *Groep 2* | *Communicatie* |  |  |
| 2.1 | Werkstatus moet onderling gedeeld kunnen worden |  | 01/12/2024 |
| 2.2 | Een focusstand moet gebruiker ongestoorde rust bieden |  | 27/10/2024 |
| 2.3 | Focus moet gerespecteerd worden door collega's (empathie opwekken) |  | 01/12/2024 |
| 2.4 | Stress moet gemeten en gecommuniceerd worden |  | 24/10/2024 |
| *Groep 3* | *Voldoening* |  |  |
| 3.1 | Gebruiker moet appreciatie voelen aan einde van de dag |  | 24/10/2024 |
| *Groep 4* | *Algemeen* |  |  |
| 4.1 | Stress wordt gemeten a.d.h.v. hartslagvariabiliteit |  | 30/10/2024 |




## Definition

Uit onze discovery kunnen de belangrijkste aspecten van onze oplossing gebundeld worden:
1. Werkefficiëntie verhogen
2. Onderlinge communicatie verbeteren
(3. Pauze en voldoening)

Na de goedgekeuring van dit concept gingen we aan de slag om het concept beter te definiëren en een beter beeld te krijgen van de uiteindelijke vereisten van het product. Dit deden we aan de hand van twee testing waves uitgevoerd door telkens vijf testpersonen uit onze doelgroep. Om beter te kunnen bekijken waar er nog onduidelijkheden zijn werd eerst een storyboard uitgewerkt met als onderwerp het eerste concept van wave 1 en deze werd dan ook geanalyseerd.
![sotryboard](https://github.com/user-attachments/assets/6f3207b5-ab8e-4577-8222-387608e9e4e1)


### <ins>Wave 1: conceptvalidatie</ins> (N=5)

#### Doelstellingen
Het doel van deze conceptvalidatie is om ons gevonden concept met de eerste mockups voor te stellen aan de doelgroep en hun meningen, inzichten en onduidelijkheden te capteren.
#### Materiaal & methoden
We laten de testpersonen kennis maken met ons concept en stellen enkele open en gerichte vragen. Voor een gedetailleerd stappenplan verwijs ik door naar het protocol van Wave 1. Hiervoor hebben we juist een laptop nodig om de antwoorden te capteren. Om onze gebruikers een beeld te geven van onze eerste visie van ons product, maakten we 2 quick-and-dirty prototypes om mee te interageren. Deze prototypes dienen om de functies van het concept uit te lichten, maar kunnen deze niet uitoefenen. Het **prototype dient dus vooral om het idee te communiceren met de doelgroep op visueel vlak**.

![Prototype 2 - Wave 1](https://github.com/user-attachments/assets/49fa4dd4-5dcc-4e52-8027-dddf6a878e4b)
![Prototype 1 - Wave 1](https://github.com/user-attachments/assets/67220488-de7e-4cd0-8e5a-e88ee4fedace)


#### Resultaten
Stress wordt door iedereen ervaren als een onvermijdelijk deel van het werk, waarbij een duidelijke scheiding tussen werk en privé essentieel is om een gezonde balans te behouden. Voor fysieke beweging tijdens het werk verschillen de meningen: sommigen vinden dat er meer moet worden bewogen of rechtgestaan, maar een kleine meerderheid vindt dat niet nodig tijdens de werkuren.

Het idee van pauzes op basis van tijd wordt door iedereen als vanzelfsprekend gezien. Het zelf kunnen instellen van werk- en pauzelengtes is een must en sommigen opteren voor een optie om je pauze nog net iets uit te stellen, indien je net nog niet klaar was met een taak. Er werd door iemand voorgesteld om pauzes synchroon te laten verlopen met andere collega's tijdens teamactiviteiten, zoals vergaderingen of telefoongesprekken, om efficiënter te werken als een team. Pauzes op basis van stressmetingen wordt door de meesten positief ontvangen en de meesten zijn dan ook bereid om daarvoor externe apparatuur te dragen. Eén iemand was hier minder fan van en stelde voor om het als een optie aan te bieden. Indien technologisch mogelijk, zouden sommigen het wenselijk vinden om meldingen van je gsm te syncroniseren met het product en niet-essentiële meldingen weg te filteren.

Qua vormgeving wordt het product vaak geassociëerd met een eierklokje, alleen wordt het niet gewenst dat het voortdurend gaat tikken tijdens het aftellen. Het product werd als groot opgevat, maar dat vond men wel nodig om genoeg op te vallen. Indien er symbolen of woorden gebruikt worden, zou de betekenis zeer duidelijk moeten zijn en liefst in het Nederlands.

In termen van communicatie benadrukken alle deelnemers respect voor de rust van collega’s. Communiceren en lezen of iemand al dan niet gestoord wilt worden verloopt echter niet altijd even gemakkelijk, dus een visueel en aanwezig toestel dat deze focus met collega's deelt door middel van een bijvoorbeeld een kleur is een gewild product. Live-updates over stress worden minder op prijs gesteld, omdat deze mogelijk meer afleiden dan bijdragen.

De dagelijkse evaluatie van werkprestaties en stressniveaus wordt door de meeste deelnemers gewaardeerd. Dit helpt hen reflecteren op hun werkdag en geeft inzicht in hun productiviteit. Een enkeling uitte echter zorgen dat tijdsregistratie juist extra stress en onzekerheid kan veroorzaken over je al dan niet goede workflow.

Vrijwel iedereen benadrukte het belang van persoonlijke aanpassingsmogelijkheden. Dat ging over voor werk- en pauzeduur, syncronisatie en filtering van meldingen, het meten van stress door externe apparatuur en de soorten analyses op het einde van de dag. Ook mocht alles niet te lang duren om in te stellen om het gebruiksgemak en de werkefficiëntie hoog te houden.

#### Conclusies & implicaties
Ons concept is zeer gewild binnen de doelgroep, maar er moeten met enkele zaken rekening gehouden worden. Het product moet een ****intuïtieve instelling**** van werk- en pauzetijden bieden, met de mogelijkheid om pauzes uit te stellen of synchroon in te plannen met collega's. ****Stressmetingen**** kunnen als optionele functie worden geïntegreerd om melding te doen aan de gebruiker of pauzes te vervroegen. Indien mogelijk moeten storende **meldingen gefilterd** worden tijdens focusstand. Wat betreft de vormgeving moet het product **herkenbaar en opvallend** zijn, met duidelijke symbolen en tekst in het Nederlands. Een visuele indicator voor **focusstatus** moet aanwezig zijn, liefst een **kleurlicht**. Ten slotte moeten gebruikers instellingen kunnen **personaliseren**, want iedereen werkt op een andere manier.
#### MoSCow review
<img src="https://github.com/user-attachments/assets/4ce280fb-c397-47f1-8e00-9434724d46a4" alt="Alt Text" width="700">


### <ins>Wave 2: vorm van communicatie</ins> (N=5)

#### Doelstellingen
De hoofddoelen van ons product zijn werkefficiëntie verhogen, communicatie tussen collega's verbeteren en voldoening brengen tijdens het werken. Om deze zaken te vervullen zal het product in staat moeten zijn om duidelijk te communiceren. Bij het gebruik van ons product zullen er twee vormen van communicatie voorkomen: het aanraden van pauzes naar de gebruiker toe (product – gebruiker) en het communiceren van de werkstatus met collega's (product – collega's). Aan de hand van twee testen proberen we te achterhalen welke signalen optimaal zijn voor elke vorm van communicatie. 
#### Materiaal & methoden
We komen langs op kantoor bij enkele mensen van onze doelgroep en voeren twee testen uit: één voor de communicatie tussen product en gebruiker en één voor de communicatie tussen product en collega's. Een gedetailleerd stappenplan voor beide testen is te vinden in het protocol van Wave 2. Hiervoor hebben we volgende zaken nodig: een laptop met een typtest, een prototype dat kan lichtgeven, geluid maken en trillen en een smartwatch dat kan trillen. Het prototype is een doos gemaakt uit MDF en plexiglas met ruimte om een smartphone in te plaatsen en focust puur op de functie om signalen te kunnen verzenden en is niet bedoeld om het voorkomen van het product te representeren. We hebben dus gekozen voor een **functioneel, ruw prototype** in de plaats van een esthetisch prototype.

#### Resultaten
##### Test 1 (product - gebruiker):
<img src="https://github.com/user-attachments/assets/9d2cbe4f-19d9-45d3-b653-214c3f2f37d0" alt="Alt Text" width="700">
<br>
<br>
Deze tabel bevat de gemiddelde scores van alle participanten. Voor de scores per participant kan gekeken worden in het rapport van Wave 2.
<br>
<br>

|   | Gekleurd licht | Flikkerend licht | Geluid  | Trillen hub   | Trillen armband   |
| -------- | :---: | :---: | :---: | :---: | :---: |
|**Hoe hard valt het signaal op?** | 2.2 | 3.2 | 4.6 | 3.4 | 3.75 |
|**Hoe aangenaam is het signaal?** | 4.4 | 3.4 | 3.2 | 2.8 | 3 |
|**Hoe hard zet het signaal je aan tot actie?** | 2.8 | 3.2 | 4.2 | 2.6 | 3.5 |
|**Hoe snel leidt het signaal je af?** | 2.6 | 3.4 | 4.4 | 2.8 | 4 |
|**Hoe moeilijk is het signaal te negeren? (in het geval dat het eindeloos doorgaat)** | 2.2 | 3 | 4.6 | 3 | 4.5 |
|**Hoe afleidend is het signaal voor je collega’s en omgeving?** | 2.2 | 3 | 4.8 | 4.6 | 1.5 |

Uit het gemiddelde van de 5 testpersonen kunnen we een aantal zaken afleiden:
- **Gekleurd licht** is het aangenaamst en stoort de omgeving bijna niet, maar het valt het minst op en motiveert minder om actie te ondernemen.
- **Flikkerend licht** trekt iets meer aandacht en zet meer aan tot actie, maar wordt als minder aangenaam ervaren dan gekleurd licht.
- **Geluid** valt het meest op en zet het meest aan tot actie, maar het is zeer storend voor andere collega’s. Het geluid kan ook als het bel- of alarmsignaal van een gsm geïnterpreteerd worden, wat verwarrend kan zijn door alle gsm's aanwezig op een bureau.
- **Trillen via de hub** is redelijk opvallend en stoort de omgeving niet veel, maar het activeert het slechtst en wordt als het minst aangenaam ervaren. Dit komt waarschijnlijk door de associatie met het trillen van een gsm. Eén van de testpersonen had het trilsignaal zelfs niet opgemerkt omdat hij dacht dat het een gsm van de observators was.
- **Trillen via een armband** biedt een mooie balans: het trekt voldoende aandacht, motiveert goed tot actie en stoort collega's bijna niet. Het signaal is vrij lastig te negeren en op aangenaamheid scoort de armband maar middelmatig.

 > “Als stress op een andere manier wordt gemeld, waardoor je zeker weet dat je stress hebt, dan zal dit leiden tot meer stress”

##### Test 2 (product - collega's):
<img src="https://github.com/user-attachments/assets/47298b2b-ffc2-44d5-97f2-5917d38dfa6f" alt="Alt Text" width="700">
<br>
<br>
Deze tabel is een samenbundeling van de antwoorden van alle participanten. Voor de antwoorden per participant kan gekeken worden in het rapport van Wave 2.
<br>
<br>

|   | Groen  | Geel | Oranje  | Rood   | Blauw   | Wit  |
| -------- | --- | --- | --- | --- | --- | --- |
|**Welke emotie roept deze kleur op?** | - rust <br> - toegankelijk<br> - bereikbaar | - ruime inbreng, van oppassen voor stress tot feest | - tussen groen en rood <br> - vooral een gevoel van stress en opletten <br> - eerder aan de kant van rood | - opgelet!<br>- stress!<br> - gevaar!<br> - focus! | - rust<br> - kalmte<br> - pauze <br> - minder streng kleur| - neutraal<br> - sfeerlamp |
|**Wat zou de reden zijn dat jouw collega deze kleur zou gebruiken?** | - bereikbaar <br>- rustige taak<br>- mails checken  | - taken waarbij je liever niet gestoord wordt, maar het is geen groot probleem | - niet storen <br>- stressvolle taak<br>- druk bezig | <br>- zeer gefocust werk <br> - niet storen anders ben ik de kluts kwijt | - pauze <br> - rustige taak | - geen opdracht <br> - misschien pauze |
|**Wat denk je dat hij/zij op dat moment aan het doen is?** | zie hierboven | zie hierboven | zie hierboven | zie hierboven | zie hierboven | zie hierboven |

We stellen vast bij een steekproef van 5 participanten dat de kleuren rood en groen een éénduidige emotie opbrengen bij alle participanten. Dit zorgt ervoor dat we deze makkelijk kunnen inbrengen in het ontwerp zonder veel uitleg of moeilijkheden. Een aantal van de andere kleuren brengen oftwel zeer verschillende gevoelens naar boven oftewel zeer neutrale. Deze kunnen met enige duiding gebruikt worden in ons product, zonder dat hierover verwarring ontstaat. Hierbij horen blauw, wit en mogelijks nog andere extrensieke kleuren. Dit kan dan dienen voor nog nader te bepalen functies of andere variabelen van het product. Een laatste groep kleuren wekken hetzelfde gevoel op als de extremen groen en rood, maar met minder overtuiging. Hierbij hoort geel en mogelijks oranje.
#### Conclusies & implicaties
Het communiceren van product naar werknemer moet duidelijk genoeg zijn, genoeg aandacht trekken naar de gebruiker toe, om dit niet te missen. Anderzijds moet worden vermeden dat collega's hiermee worden gestoord. Initieel wordt het meeste voorkeur gegeven aan trillen van een armband of communicatie met een geluid. Het laatste is echter te storend voor de omgeving, net als flikkerend licht en zal daardoor wegvallen. Het product zal dus gebruik maken van een **trillende armband** om met de gebruiker te communiceren. Omdat velen het trilsignaal toch niet zo aangenaam vonden, kan er misschien gewerkt worden naar een masserend trilpatroon. Bij de communicatie van het product naar de collega's toe wordt gekeken welke lichtkleuren kunnen worden gebruikt in het product. Er wordt gezocht naar kleuren die bij de meeste participanten hetzelfde gevoel oproepen of kleuren waar nog een inbreng aan kan worden gegeven. In het algemeen volstaat **groen en rood** om duidelijk aan te geven of je beschikbaar bent of niet. Te veel onderverdelingen van deze kleuren zoals geel of oranje zijn minder gewenst. Kleuren zoals blauw en wit staan open voor interpretatie en kunnen eventueel nog een betekenis geven aan zijfuncties van het product.

### Requirements

|ID| Design Requirement | Bron | Datum |
| -------- | :--- | :---: | :---: |
|*Groep 1* | *Werkefficiëntie* |  |  |
| 1.1 | Er moeten pauzes aangeraden worden |  | 17/10/2024 |
| 1.2 | Er moet tijdens pauzes beweging aangeraden worden |  | 17/10/2024 |
| 1.3 | Onnodige meldingen moeten weggefilterd worden |  | 27/10/2024 |
| 1.4 | Werktijd en pauzetijd moeten duidelijk gescheiden worden |  | 27/10/2024 |
|*Groep 2* | *Communicatie* |  |  |
| 2.1 | Werkstatus moet onderling gedeeld kunnen worden |  | 01/12/2024 |
| 2.2 | Een focusstand moet gebruiker ongestoorde rust bieden |  | 27/10/2024 |
| 2.3 | Focus moet gerespecteerd worden door collega's (empathie opwekken) |  | 01/12/2024 |
| 2.4 | Stress moet gemeten en gecommuniceerd worden |  | 24/10/2024 |
| 2.5 | De stressmeting moet kunnen uitgeschakeld worden indien gewenst |  | 01/12/2024 |
| 2.6 | De focusstand van de gebruiker wordt gecomuniceerd met een visuele indicator, namelijk kleur |  | 01/12/2024 |
| 2.7 | Buitenstaanders mogen niet worden gestoord door communicatie van het product als het niet aan hen is gericht |  | 16/12/2024 |
| 2.7 | Communiceren van product naar gebruiker gebeurt met een trillend masserend patroon op de pols |  | 16/12/2024 |
| 2.8 | Om de focusstand te communiceren worden de kleuren groen en rood gebruikt |  | 16/12/2024 |
|*Groep 3* | *Voldoening* |  |  |
| 3.1 | Gebruiker moet appreciatie voelen aan einde van de dag |  | 24/10/2024 |
|*Groep 4* | *Algemeen* |  |  |
| 4.1 | Stress wordt gemeten a.d.h.v. hartslagvariabiliteit |  | 30/10/2024 |
| 4.2 | Het product is snel en intuïtief in te stellen |  | 01/12/2024 |
| 4.3 | Het product kan op elk moment opnieuw worden ingesteld, of de instellingen worden aangepast |  | 01/12/2024 |
| 4.4 | Het voorkomen van het product is opvallend om aandacht op zich te kunnen brengen |  | 01/12/2024 |
| 4.5 | Tekst op het product dient in het Nederlands te zijn voor makkelijker gebruik |  | 16/12/2024 |


Ons concept is zeer gewild binnen de doelgroep, maar er moeten met enkele zaken rekening gehouden worden. Het product moet een intuïtieve instelling van werk- en pauzetijden bieden, met de mogelijkheid om pauzes uit te stellen of synchroon in te plannen met collega's. Stressmetingen kunnen als optionele functie worden geïntegreerd om melding te doen aan de gebruiker of pauzes te vervroegen. Indien mogelijk moeten storende meldingen gefilterd worden tijdens focusstand. Wat betreft de vormgeving moet het product herkenbaar en opvallend zijn, met duidelijke symbolen en tekst in het Nederlands. Een visuele indicator voor focusstatus moet aanwezig zijn, liefst een kleurlicht. Ten slotte moeten gebruikers instellingen kunnen personaliseren, want iedereen werkt op een andere manier

Het communiceren van product naar werknemer moet duidelijk genoeg zijn, genoeg aandacht trekken naar de gebruiker toe, om dit niet te missen. Anderzijds moet worden vermeden dat collega's hiermee worden gestoord. Het product zal dus gebruik maken van een trillende armband om met de gebruiker te communiceren. Omdat velen het trilsignaal toch niet zo aangenaam vonden, kan er misschien gewerkt worden naar een masserend trilpatroon. Bij de communicatie van het product naar de collega's toe volstaat in het algemeen groen en rood om duidelijk aan te geven of je beschikbaar bent of niet. Te veel onderverdelingen van deze kleuren zoals geel of oranje zijn minder gewenst. Kleuren zoals blauw en wit staan open voor interpretatie en kunnen eventueel nog een betekenis geven aan zijfuncties van het product.

## Define 1 (N = 4)

### Doelstellingen
Om de volgende stappen in het proces makkelijker te maken het product meer de definiëren is nood aan een interace. Deze zal het fysieke aspect van het product bepalen en de integratie van electronica meer geordend maken. In deze test zullen we dus kijken waar de zaken zich bevinden op de centrale interface samen met de indeling van de website die bij het product hoort. 

### Materiaal & methoden
Om deze test te realiseren wordt gebruik gemaakt van een interactief, 'think aloud' interview om de indeling van de interface te bepalen en een interactief website-prototype op figma om deze layout te onderzoeken en te beoordelen. Om de 4 participanten zoveel mogelijk vrijheid te geven en de indeling van de interface worden geen voorgemaakte interfaces aangeboden maar lege foam-modellen waarop ze zelf de knoppen kunnen ordenen. De gebruikte zaken zijn:
•	Simpele schuimvormen (balk en cilinder)
•	Interacties in de vorm van knoppen per functie (tijd instellen, start/pauze, aan/uit, groen/rood)
•	Smartphone om conversaties op te nemen
•	4 afgeprinte informed consents
•	Laptop om protocol voor te lezen resultaten te noteren en
•	Laptop om voorbeelden interface hub te tonen en website te simuleren
De voorgemaakte layout's voor de website zien er uit als volgt:
![image](https://github.com/user-attachments/assets/68607032-c091-42c5-97b3-3af706aceef4)
Deze kunnen worden getest met volgende link: [prototype websites](https://www.figma.com/design/WJBzaDU9i3cPEKHMzfiFzu/websites?node-id=0-1&m=dev&t=i1vy643DXOuWa7JA-1)
Naast de layout van de website wordt ook specifiek de functie in verband met synchroniseren van pauzes op de website getest.
<img src="https://github.com/user-attachments/assets/b29024b4-88a3-4517-b20a-01010b7ed53a" alt="Alt Text" width="700">
<br>
Om de beste layout er uit te halen wordt aan de participanten gevraagd om websites van beste tot minst goed te ranken. Verder wordt gekeken naar moeilijkheden bij het gebruik van de websites door live mee te kijken, maar ook door schermopnames te maken en dezeze achteraf te analyseren.

### Resultaten

### Conclusies & implicaties

### Requirements


|ID| Metriek | Gewenste waarde | Eenheid  | Testmethode | Bron | Datum |
| -------- | :---: | :---: | :---: | :---: | :---: |:---: |
|*Groep 1* | *Communicatie* | 3.2 | 4.6 | 3.4 | 3.75 |3.75 |
|*Groep 2* | *Pauzes* | 3.4 | 3.2 | 2.8 | 3 |3 |
|*Groep 3* | *Voldoening* | 3.4 | 3.2 | 2.8 | 3 |3 |

|ID| Design Requirement | Bron | Datum |
| -------- | :--- | :---: | :---: |
|*Groep 1* | *Werkefficiëntie* |  |  |
| 1.1 | Er moeten pauzes aangeraden worden |  | 17/10/2024 |
| 1.2 | Er moet tijdens pauzes beweging aangeraden worden |  | 17/10/2024 |
| 1.3 | Onnodige meldingen moeten weggefilterd worden |  | 27/10/2024 |
| 1.4 | Werktijd en pauzetijd moeten duidelijk gescheiden worden |  | 27/10/2024 |
|*Groep 2* | *Communicatie* |  |  |
| 2.1 | Werkstatus moet onderling gedeeld kunnen worden |  | 01/12/2024 |
| 2.2 | Een focusstand moet gebruiker ongestoorde rust bieden |  | 27/10/2024 |
| 2.3 | Focus moet gerespecteerd worden door collega's (empathie opwekken) |  | 01/12/2024 |
| 2.4 | Stress moet gemeten en gecommuniceerd worden |  | 24/10/2024 |
| 2.5 | De stressmeting moet kunnen uitgeschakeld worden indien gewenst |  | 01/12/2024 |
| 2.6 | De focusstand van de gebruiker wordt gecomuniceerd met een visuele indicator, namelijk kleur |  | 01/12/2024 |
| 2.7 | Buitenstaanders mogen niet worden gestoord door communicatie van het product als het niet aan hen is gericht |  | 16/12/2024 |
| 2.7 | Communiceren van product naar gebruiker gebeurt met een trillend masserend patroon op de pols |  | 16/12/2024 |
| 2.8 | Om de focusstand te communiceren worden de kleuren groen en rood gebruikt |  | 16/12/2024 |
|*Groep 3* | *Voldoening* |  |  |
| 3.1 | Gebruiker moet appreciatie voelen aan einde van de dag |  | 24/10/2024 |
|*Groep 4* | *Algemeen* |  |  |
| 4.1 | Stress wordt gemeten a.d.h.v. hartslagvariabiliteit |  | 30/10/2024 |
| 4.2 | Het product is snel en intuïtief in te stellen |  | 01/12/2024 |
| 4.3 | Het product kan op elk moment opnieuw worden ingesteld, of de instellingen worden aangepast |  | 01/12/2024 |
| 4.4 | Het voorkomen van het product is opvallend om aandacht op zich te kunnen brengen |  | 01/12/2024 |
| 4.5 | Tekst op het product dient in het Nederlands te zijn voor makkelijker gebruik |  | 16/12/2024 |

## Bill of materials
- Arduino of andere makkelijk te programmeren tools om juist kleur licht te schijnen op het juiste moment.
- elektronica voor het maken van een klok/timer
- vormen om de esthetische kant te testen en de omvang (zelf te maken)
- stressmeter (werkend met hartslagvariabiliteit)
  --> idealiter te verbinden met de centrale interface om kleur te verkrijgen
- vibratiemotor waarvan frequentie en intensiteit geregeld kan worden
  
## Kritische reflectie
In het algemeen zit het project op schema. Bij de eerste stappen hadden we moeite met het afbakenen de essentie en zagen we soms door het bos de bomen niet meer. Door de conceptvalidatie kregen we echter validatie en feedback dat ons beter op het spoor bracht. Bij elke stap kwam er meer duidelijkheid en structuur. We kregen signalen vanuit de doelgroep die aantoonden dat we echt met een probleem zitten waar nog geen concrete oplossing voor is en waarvan de oplossing zeer gewild is. We merkten dat onze doelgroep de leidraad is en hun feedback ons het best vooruit zal helpen in dit project. We kregen heel veel input via de interviews en gebruikerstesten, maar het was niet altijd even simpel om met alles rekening te houden. Vooral omdat sommige antwoorden volledig verschilden met anderen. Daarom vinden we het belangrijk dat we belang hechten aan de mogelijkheid om ons product te personaliseren aan elke gebruiker, zonder alles te complex te maken. De grootste uitdagingen die nu volgen zijn het prototypen en realiseren van de vorm en elektronica van ons product, en evenveel belang hechten aan de feedback van onze doelgroep als in de eerste fasen.
## Bronnen
•	Nws, V. (2021, 17 mei). Aantal langdurige burn-outs en depressies blijft stijgen tot meer dan 100.000: “Ons brein kent geen rust meer”. vrtnws.be.      https://www.vrt.be/vrtnws/nl/2021/05/17/aantal-burn-outs-en-depressies-blijft-stijgen/ 
•	Langdurige arbeidsongeschiktheid: Hoeveel langdurige burn-outs en depressies? Hoeveel kost dat aan uitkeringen?  | RIZIV. (z.d.). https://www.riziv.fgov.be/nl/statistieken/statistieken-uitkeringen/langdurige-arbeidsongeschiktheid-hoeveel-langdurige-burn-outs-en-depressies-hoeveel-kost-dat-aan-uitkeringen#Een_toename_van_46%_van_langdurige_burn-outs_en_depressies_in%C2%A05%C2%A0jaar 
•	 S. Samima, M. Sarma and D. Samanta, "Detecting vigilance in people performing continual monitoring task", Proc. Int. Conf. Intell. Human Comput. Interact., pp. 202-214, 2017. 
•	Attention and Concentration for Software Developers. (2023). IEEE Journals & Magazine | IEEE Xplore. https://ieeexplore.ieee.org/document/10232991 
•	Biswas, A., Oh, P., Faulkner, G., Bajaj, R., Silver, M., Mitchell, M., & Alter, D. (2015). Sedentary Time and Its Association With Risk for Disease Incidence, Mortality, and Hospitalization in Adults. Annals of Internal Medicine, 162, 123-132. https://doi.org/10.7326/M14-1651. 
•	Garber, C., Blissmer, B., Deschenes, M., Franklin, B., LaMonte, M., Lee, I., Nieman, D., & Swain, D. (2011). American College of Sports Medicine position stand. Quantity and quality of exercise for developing and maintaining cardiorespiratory, musculoskeletal, and neuromotor fitness in apparently healthy adults: guidance for prescribing exercise.. Medicine and science in sports and exercise, 43 7, 1334-59 . https://doi.org/10.1249/MSS.0b013e318213fefb. 
•	Tudor-Locke, C., Craig, C., Brown, W., Clemes, S., Cocker, K., Giles-Corti, B., Hatano, Y., Inoue, S., Matsudo, S., Mutrie, N., Oppert, J., Rowe, D., Schmidt, M., Schofield, G., Spence, J., Teixeira, P., Tully, M., & Blair, S. (2011). How many steps/day are enough? for adults. The International Journal of Behavioral Nutrition and Physical Activity, 8, 79 - 79. https://doi.org/10.1186/1479-5868-8-79. 
•	Tudor-Locke, C., Craig, C., Aoyagi, Y., Bell, R., Croteau, K., Bourdeaudhuij, I., Ewald, B., Gardner, A., Hatano, Y., Lutes, L., Matsudo, S., Ramírez-Marrero, F., Rogers, L., Rowe, D., Schmidt, M., Tully, M., & Blair, S. (2011). How many steps/day are enough? For older adults and special populations. The International Journal of Behavioral Nutrition and Physical Activity, 8, 80 - 80. https://doi.org/10.1186/1479-5868-8-80. 
•	Haskell, W., Lee, I., Pate, R., Powell, K., Blair, S., Franklin, B., Macera, C., Heath, G., Thompson, P., & Bauman, A. (2007). Physical activity and public health: updated recommendation for adults from the American College of Sports Medicine and the American Heart Association.. Circulation, 116 9, 1081-93 . https://doi.org/10.1161/CIRCULATIONAHA.107.185649. 
•	Haskell, W., Lee, I., Pate, R., Powell, K., Blair, S., Franklin, B., Macera, C., Heath, G., Thompson, P., & Bauman, A. (2007). Physical activity and public health: updated recommendation for adults from the American College of Sports Medicine and the American Heart Association.. Medicine and science in sports and exercise, 39 8, 1423-34 . https://doi.org/10.1249/mss.0b013e3180616b27. 
•	Garber, C., Blissmer, B., Deschenes, M., Franklin, B., LaMonte, M., Lee, I., Nieman, D., & Swain, D. (2011). American College of Sports Medicine position stand. Quantity and quality of exercise for developing and maintaining cardiorespiratory, musculoskeletal, and neuromotor fitness in apparently healthy adults: guidance for prescribing exercise.. Medicine and science in sports and exercise, 43 7, 1334-59 . https://doi.org/10.1249/MSS.0b013e318213fefb. 
•	Bolliger, L., Lukan, J., Colman, E., Boersma, L., Luštrek, M., Bacquer, D., & Clays, E. (2022). Sources of Occupational Stress among Office Workers—A Focus Group Study. International Journal of Environmental Research and Public Health, 19. https://doi.org/10.3390/ijerph19031075. 


## Bijlagen
### Discovery
#### sota
[probleem begrijpen](https://ugentbe-my.sharepoint.com/:w:/g/personal/daan_dobbelaere_ugent_be/EYZiQVYa3X1GpeBhcyGcWEcBCuQ2lsjSfwrgRcfts3pVXg?e=htsKas) 
#### interview:
 - [protocol literature review](https://ugentbe-my.sharepoint.com/:w:/g/personal/daan_dobbelaere_ugent_be/EYpVumC9AlxBmpwN7W_w8noBH8tK7tr-haeAGWDRJd8HZw?e=Flreca)
 - [rapport liturature review](https://ugentbe-my.sharepoint.com/:w:/g/personal/daan_dobbelaere_ugent_be/EYjzPVNM5MlDtGjL6JG0BmEBA4-ypAOcKbPFT_Lwt5zPCQ?e=Kymsm6)
#### literature review:
 - [protocol user interview](https://ugentbe-my.sharepoint.com/:w:/g/personal/daan_dobbelaere_ugent_be/EVttx7hZB4NGqJ2PyaAd68YBLmTs2JdSK9g-d2r60UxG-A?e=s8rgYk)
 - [rapport user interviews](https://ugentbe-my.sharepoint.com/:w:/g/personal/daan_dobbelaere_ugent_be/EZvQVpeR4VxAmggA3FAxTc0B6XfqyNkIsUj1BHddXhz0ng?e=vbvpyg)
#### inovatrix
[innovatrix discovery](https://ugentbe-my.sharepoint.com/:w:/g/personal/daan_dobbelaere_ugent_be/ETVq83qsM1RGu6nbJd2OT-ABc87Mdt7JGQi-2IB-lqhOzg?e=SkpB7p)
### Definition
#### wave 1
- [Wave 1 - protocol](https://ugentbe-my.sharepoint.com/:w:/g/personal/jasper_dekeyser_ugent_be/EYZHktuN6tFPi1oRMK0JxQwBntFvwxELfS6gzhyvpQ0wDw?e=xnT6e5)
- [Wave 1 - rapport](https://ugentbe-my.sharepoint.com/:w:/g/personal/jasper_dekeyser_ugent_be/EcPC2BOr4uxJpqWIRvKC0M4BQ8RbzJkPKD4grVZVPXoH9Q?e=gx1EWL)
#### wave 2
- [Wave 2 - protocol](https://ugentbe-my.sharepoint.com/:w:/g/personal/jasper_dekeyser_ugent_be/ESFLEPYkUs5Mu0Bn32X77uUBLm22u--p32820eaFBhQU7g?e=gaSdDT)
- [Wave 2 - rapport](https://ugentbe-my.sharepoint.com/:w:/g/personal/jasper_dekeyser_ugent_be/EfGzS8FE1ONKkOFaDqWbGA0BpjgTuPXQ3o3FHSvaMkoTlA?e=zEjI0B)
 
